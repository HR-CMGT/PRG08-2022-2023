# Week 9 eindopdracht deel B

Github classroom inleverlink: https://classroom.github.com/a/P1HZQRRx

Zie de cursushandleiding voor de exacte beoordeling.

## Stap 2 VERVOLG - OPTIONEEL 

Om je beter voor te bereiden op het uitwerken van je product heb je een vervolg tweede prototype gebouwd. Het doel van het prototype is hetzelfde, maar je gaat kijken of
jouw idee beter kan werken als je een ander algoritme gebruikt.

## Stap 3 Uitwerking

Je hebt je prototype uit stap 2 uitgewerkt tot een werkende applicatie met een gebruiksvriendelijke interface, gericht op eindgebruikers uit je doelgroep.
Je app heeft een duidelijke naam en legt uit wat de bedoeling is.
Je code staat in GitHub classroom. Je werkende eindproduct staat live online op een publieke url.

### Bonuspunt
Je hebt getest met eindgebruikers uit de doelgroep. Dit is iemand die zonder enige voorkennis jouw app kan testen. Voeg het resultaat van deze test toe aan je inleverdocument.

## Stap 4 Reflectie

Voorwaardelijk: de punten voor reflectie kan je alleen halen als je een werkende app online hebt staan.

Voor de reflectie pitch je jouw uitwerking van stap 3 aan je eigen TLE team. Dit doe je op eigen gelegenheid. Het doel is om feedback van je team te verzamelen.
In je inleverdocument plaats je een korte screencast van de werking van je eindproduct, en de link naar je online eindproduct. Daarnaast beantwoord je onderstaande vragen:

### Refectie Techniek

- Heeft het gekozen algoritme / library goed gewerkt voor jouw toepassing? Zou een ander algoritme / library beter kunnen werken? Heb je dit geprobeerd?
- Heb je genoeg data kunnen verzamelen? Zou jouw applicatie beter kunnen worden als er meer of betere data is? Hoe kom je aan betere data?
- Vindt er training van een model plaats in het prototype en/of in het eindproduct? Licht dit toe.
- Heeft de data een verborgen voorkeur? Wat wordt hier mee bedoeld?
- Wat voor accuracy vind jij goed genoeg voor jouw toepassing?
- Zijn er privacy concerns in je app? Denk aan het opslaan / versturen van gevoelige data.

### Refectie eindproduct

- Wat voor feedback heb je gekregen van je TLE team?
- Is jouw werk bruikbaar voor het eindproduct van TLE? Ga je er aan doorwerken?
Waarom wel of niet?
- Heeft AI waarde toegevoegd aan je concept, of had dit ook zonder AI gekund?
- Ben je zelf tevreden met het eindresultaat? Werkt het zo goed als je verwacht / gehoopt
had? Waarom wel of niet?
- Is je app zodanig goed dat eindgebruikers er zonder verdere instructies mee uit de
voeten kunnen? Waarom wel of niet?
